---
order: 1
---

# Jalkapallo

Jalkapallo-ottelussa on kaksi 11 pelaajan muodostamaa joukkuetta, jotka yrittävät saada pallon vastustajan maaliin. Kahdesta 45 minuuttia kestävästä puoliajasta koostuvassa ottelussa enemmän maaleja tehnyt joukkue on voittaja. Puoliaikojen välillä on 15 minuutin tauko. Jalkapallon olennainen piirre on, että palloon ei saa pelin ollessa käynnissä koskea käsillä, maalivahtia ja sivurajaheiton suorittamista lukuun ottamatta, vaan millä tahansa muulla ruumiinosalla. Pääasiassa pallon liikutteluun käytetään jalkoja, mutta usein myös esimerkiksi päätä.

Tyypillisesti peliväline pyritään saamaan vastustajan maaliin rakentamalla tilanteita, jossa on mahdollista ohittaa maalivahti. Tavallisesti jalkapalloa joko kuljetetaan potkimalla sitä eteenpäin tai joukkuetovereille syöttämällä joko maata pitkin tai ilmassa.

Maalit tehdään tavallisesti potkaisemalla pallo kohti maalia siten, että maalivahti ei kykene sitä torjumaan. Pelaajat tavallisesti pyrkivät ottamaan pallon oman joukkueensa haltuun syötönkatkoilla, pallonriistoilla ja taklaamalla palloa kuljettavaa pelaajaa sekä sijoittumalla siten, että vastapuolen pelaajien on vaikea syöttää palloa tai laukaista.

Harhautukset ja rohkeat yksilölliset ratkaisut maailman vaikeimmin hallittavalla urheiluvälineellä ovat maalien, oivaltavien syöttöjen ja maalivahdin komeitten torjuntojen ohella maailman upeimman urheilumuodon suola.

Käpylän Sekunda pystyy esittämään lajin kaikkia parhaimpia puolia.
